# Передмова/мотивація:
В один день мені сказали: тепер будеш працювати над списанням майна.
Хто я такий щоби відмовляти командиру, тим паче що нічим іншим я і не зайнятий?
Списань виявилося дуже багато, ще з 2023 року. Але мені дали "стартовий пакет" з перших 8 рапортів і сказали "ось, роби".
Я почав, і зрозумів, що це тупа копіпаста одних і тих самих даних в різні документи, копіпаста документів, і весь геморой з цим пов'язаний.
А я супер лінива людина. І робити таку кількість дурної роботи аж ніяк не хочу.
І я швидко подумав, що це дуже легко автоматизувати і перестати робити купу зайвих механічних рухів при створенні цих актів та відомостей, а заразом і позбавитися помилок, що при цьому виникають.

Це мене привело до рішення написати цю програмку, за мету якої я ставлю бути **простим генератором документів служби**.
В мене є багато ідей напрямку розвитку цього застосунку, і я сподіваюся що з часом моєї служби функціональність буде збільшуватися, число звітів зростати, і люди долучатися до її використання.
А поки...

# Перша версія (альфа)
Для початку я додав (очевидно) документи по списанню майна: відомість залишкової вартості, акт якісного стану, акт технічного стану.
Для цього налаштував інфраструктуру та підготував архітектуру, створив шаблони та файл їхньої конфігурації.

# Як користуватися?
В теці "Templates" зберігаються шаблони для кожного звіту, що буде формуватися.
В теці "Data" - налаштування та дані по продуктам, які ви будете вводити (зберігається автоматично перед формуванням звіту)

Для налаштування звітів потрібно відредагувати файл `Data/ReportDataConfig.json` під свої потреби. Це та частина звітів, яка є умовно статичною та не потребує частої зміни.
Зробив це місце достатньо гнучким, тож за аналогією ви можете додавати НОВІ поля в список кожного з трьох звітів (`QualityStateReport`, `TechnicalStateReport`, `ResidualValueReport`) та відповідні поля в Шаблони (за аналогією як це зроблено вже.

> [!IMPORTANT]
> Механізми додавання полів в шаблони Word та Excel відрізняються.
Якщо в Word можна напряму додати поле `(Вставлення => експрес-блоки => поле => MergeField)`, то в Excel потрібно дати клітинці ім'я (ПКМ => Визначити ім'я...) в форматі "FIELD_RANGE_N", де N - поярдковий номер цієї клітинки (головне щоби не перетиналося з попередніми, а також **ОБОВ'ЯЗКОВО** вказати Область `Робоча Книга`/`Sheet`. Після цього ви можете вбудовувати ваші "поля" в текст цієї клітинки за аналогією того що вже зроблено в шаблоні.

# Чого тут немає?
Немає майже нічого, перепрошую.
- Немає дизайну (я на нього сумарно може годину часу витрати, і то не факт);
- немає валідації введених даних;
- немає обробки помилок;
- немає можливості створювати інші звіти;
- немає налаштувань мапінгу таблиць;
- немає Розкомплектування (але я планую це швиденько додати, першою ж справою);
- немає інших звітів

# Що є?
- Конфігурація шаблонів та їхніх полів шаблонів з можливість додавання своїх полів та видалення існуючих;
- Збереження введеної інформації про товар;
- Баги;
- Декілька тестів;
- +- притомна інфраструктура;
- Справна генерація документів, якщо все введено правильно;
- Підключені таблиці коефіцієнтів з автоматичним їхнім розрахунком;

> [!NOTE]
Коротше, вітаю всіх хто хоче доєднатися, можливо з цього вийде щось класне)
можливо не вийде нічого, але якщо це хоч комусь ще знадобитсья, то я буду дуже радий.
Також буду неймовірно вдячний за поширення та за допомогу з розробкою. 
Це може бути як підказки по архітектурі, по напрямку розвитку, по UI/UX, так і виправлення багів та імплементація фічів!
Дякую!
